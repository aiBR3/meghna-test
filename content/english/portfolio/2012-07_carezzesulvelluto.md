---
title: "Carezze sul velluto"
description: "Carezze sul velluto"
date: 2012-07-01T09:00:00+01:00
draft: false
author: Moviement HD
tags: [ "Documentari", "Palio", "Toscana" ]
image_webp:
image:
---

{{< youtube _4opHmiAD10 >}}
<br>

- Moviement: *riprese, montaggio, post-produzione*
- Cliente: **Nobile Contrada del Bruco**
- Data: **Luglio 2012**

> Per una contrada rinnovare le monture del giro è una catarsi, purificazione e liberazione al tempo stesso. Un vestirsi di nuovo che segna e rinnova l'identità e l'appartenenza ai propri colori.
>
> È con grande orgoglio e dignità che i contradaioli del Bruco, nel giorno della annuale festa titolare della contrada, hanno indossato i loro eleganti vestiti nuovi, nel giro della città che rende omaggio alle altre 16 consorelle.
>
> Il film documentario "Carezze sul velluto" ci racconta questa giornata, un giorno di festa, un giorno di bandiere e tamburi.
>
> Ma non solo questo. 
>
> Rifare ex novo 100 monture richiede un progetto preciso e una gestazione lunga e non facile.
>
> Una montura in velluto e damasco, realizzata secondo un disegno preciso, basato sulla minuziosa lettura dei costumi maschili quattrocenteschi dalle pitture del periodo, non è oggetto di facile realizzazione. E non lo è nella misura in cui non è un prodotto industriale ma di artigianato altamente specializzato.
>
> Ed ecco allora la documentazione visiva del lavoro, raro e prezioso, di chi "crea sculture dalle stoffe", cintole e borsetti da strisce di pelle, morbide scarpe con un sapiente lavoro a catena e inedite calze di cotone, tessute e cucite come si faceva una volta.
>
> L'intento, insomma, è stato quello di far capire e mostrare, come nel 2012, esista ancora un luogo ove la tradizione è così forte da permettere progetti di questo tipo e dove ancora si impiegano saperi specifici e ormai in declino come quegli artigianali. Il tutto condito con la passione e la bellezza delle immagini catturate dalla vita contradaiola.
>
> Il resto, portato per mano dalle emozionanti note di una colonna sonora originale ed inedita, è vita vissuta, è suggestione ed eccitazione. È la seta delle bandiere, impalpabile ma forte, che accarezza le strade di Siena, percorse da una striscia di velluto verde e giallo, in un giorno d'estate.
>
> *Letizia Galli*
